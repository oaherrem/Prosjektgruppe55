## Refleksjonsnotat
Miljødataanalyse prosjektet har vært krevende, tidvis overveldende, men samtidig gøy og ekstremt lærerikt. Det har vært avgjørende for oss å forstå hver oppgave godt, slik at vi kunne strukturere arbeidet og analysere på en oversiktlig og systematisk måte.
### Datainnsamling
Vi lærte tidlig at datainnsamling kan gjøres med API, og at flere av de krever identifisering og nøkler. Dette lærte vi på den harde måten, med å bli utestengt av nettsiden for å etterspørre for mye data på engang uten identifisering. Løsningen var å lære oss gode programmeringsrutiner for identifisering, samt legge inn inkrements slik at vi ikke overbelaster API’en.
### Databehandling
For å få god oversikt over datasettet, tok vi i bruk flere biblioteker som Pandas, msno og andre biblioteker og teknikker. Dette for å få en god forståelse av dataen. Å fylle tomme linjer med NaN, så vi også på som hensiktsmessig for å ikke la dataen bli tolket som verdien null.
### Datanalyse og visualisering
Når det kommer til dataanalyse, har det vært viktig for oss å ha en konkret problemstilling vi ønsker å undersøke. Problemstillingen har gjort det enklere for oss å tolke resultatene våre, og verifisere at den visualiserte dataen gir mening. Vi har fremstilt visualiseringene våre opp mot korrelasjonen mellom ulike variabler, noe som har det gjort det lettere å tolke data. Visualiseringene har dessuten vært nyttig for beslutninger som blir tatt videre i prediktiv analyse. Et eksempel på gode visualiseringer er vindrosen, som viser vindstyrke fra ulike vindretninger på en flyplass.
### Programmeringsferdigheter
Vi har tilegnet oss nye ferdigheter, blant annet effektiv bruk av list comprehensions for å hente og strukturere data i Pandas DataFrames. Dette har gjort videre analyse effektivt og skalerbar. Vi har også blitt tryggere på å bruke versjonskonrollsystemet Git. Da vi startet prosjektet brukte vi mye tid på å sette opp utviklingsmiljøet, og få venv til å fungere. Etter hvert som vi har blitt bedre til å programmere, har vi blitt flinkere til å følge standardiserte metoder som PEP-8 og standard commit messages. Samlet har de utviklede ferdighetene gjort det mer oversiktlig å jobbe sammen, som igjen har skapt gode resultater.
### Utfordringer
Vi anerkjenner at datasettet vårt heller burde vært færre punkter per dag, og over flere år for å få et godt resultat til problemstillingen vår. Vi har også vært veldig ambisiøse med å finne resultater som kan anvendes i ingeniørtekniske metoder som optimalisering av flyplass-layout og i dette prosjektet optimal retning på rullebanen. Mening var å analysere både Ørland og Bodø, og vi har hele veien lagd dynamiske funksjoner som fungerer til begge flyplassene. Mot slutten så vi det som mest hensiktsmessig å kun fokusere på Ørland på bakgrunnen av kompleksiteten i prosjektet. 
### Samarbeid og arbeidsflyt
Samarbeidet i gruppen har fungert godt. Vi har kun vært to personer, som har medført at vi har vært helt avhengige av god kommunikasjon og forståelse. Det har krevd deltakelse av begge gjennom hele prosjektet, noe vi synes vi har løst på en god måte sammen. Vi har hovedsakelig jobbet sammen med prosjektet, og valgt å jobbe jevnt med prosjektet gjennom hele perioden. De gangene vi har jobbet hver for oss, har vi enten avtalt på forhånd hvem som jobber med hvilke deler, eller branchet ut, for at kodene ikke skal kollidere.
### Vurdering av resultat og forbedringer
Igjen mener vi at resultatene hadde vært mer presise dersom vi hadde hatt flere år med data. Visualiseringene våre derimot, er gode og fremstiller resultatene våre godt. Med dataen vi har benyttet, har vi fått resultater vi mener er forståelige og velbegrunnet. Kunnskapsnivået er nå høyere enn før og vi vet bedre hva som kreves av oss i et større prosjekt.
### Videre utvikling og forskning
Det hadde vært spennende å jobbe videre med prosjektet for å finne flere gode løsninger i forbindelse med lufttrafikk og flyplassdrift. I dette prosjektet har vi bare sett på optimal retning basert på historisk værdata, men for å finne velfungerende løsninger bør vi se på flere parametere og sette strengere krav for å tilfredsstille en mulig optimal løsning.
### Læringsutbytte og personlig refleksjon
For vår del har forståelsen for hvordan et programmeringsprosjekt med utviklingsmiljøet og flere involverte, hvert et av de største læringsutbyttet. Å oppnå full forståelse for værdata og miljøstudier er svært vanskelig grunnet kompleksiteten av dataen. Likevel har vi lært at det er mye enklere å få oversikt over miljødata ved bruk av teknikker og biblioteker i python, utviklingsmiljø og versjonskontroll. 

Vi har lært mye om å jobbe med et større prosjekt, noe som kan virke overveldende i starten, men som blir mer overkommelig når vi løser et problem om gangen. Fra dette prosjektet tar vi med oss gode erfaring i videre studier og skriving av bacheloroppgave. Vi tror også at dette prosjektet er nyttig kunnskap å ta med seg til yrkeslivet.

